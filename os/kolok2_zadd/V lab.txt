V LAB
================================================================
1. Korišćenjem programskog jezika C napisati UNIX/Linux program koji simulira problem proizvođač/potrošač korišćenjem redova poruka (message-queues). Glavni program se deli u dva procesa. Prvi proces (proizvođač) kreira N slučajnih pozitivnih celih brojeva i šalje ih drugom procesu. N se određuje tokom izvršenja, takođe kao slučajan pozitivan ceo broj. Po završetku slanja, prvi proces šalje -1 kao kod za kraj. Drugi proces (potrošač) preuzima poslate brojeve iz poruka i štampa ih na standardnom izlazu.

2. Korišćenjem programskog jezika C napisati UNIX/Linux program koji svom procesu detetu korišćenjem redova poruka identifikovan brojem 12002 prosleđuje celobrojne vrednosti veće od nule koje čita sa tastature. Poruke su tipa 3. Proces dobijene vrednosti upisuje u datoteku izlaz.txt. Komunikacija se prekida kada korisnik sa tastature unese broj 787.

﻿3. Korišćenjem programskog jezika C napisati Linux program koji omogućava da dva procesa komuniciraju i sinhronizuju svoje izvršavanje korišćenjem signala. Prvi proces po slučajnom principu kreira 1024 celobrojne vrednosti i smešta ih u binarnu datoteku prenos.dat. Kada izgeneriše brojeve, obaveštava o tome drugi proces, slanjem signala SIGUSR1 i pauzira svoje izvršavanje. Kada drugi proces primi signal on sadržaj datoteke prenos.dat prikazuje na standardni izlazu, šalje prvom procesu signal SIGUSR2 i nakon toga pauzira svoje izvršavanje. Po prijemu signala SIGUSR2, prvi proces ponovo startuje čitav postupak. Postupak se ponavlja 4096 puta. Nakon toga se oba procesa završavaju.

﻿4. Korišćenjem programskog jezika C napisati UNIX/Linux program koji od korisnika očekuje da sa tastature unese korisničko ime i lozinku. Ukoliko korisnik nakon unosa korisnickog imena ne unese lozinku u roku od 60 sekundi proces obaveštava korisnika da je vreme za unos lozinke isteklo i izlazi.

﻿5. Korišćenjem programskog jezika C napisati UNIX/Linux program koji svom procesu detetu konsćenjem redova poruka identifikovan brojem 12001 prosleđuje celobrojne vrednosti različite od nule koje čita sa tastature. Poruke su tipa 22. Proces dobijene vrednosti sumira dok ne dobije vrednost 0. Tada na ekranu stampa sumu i izlazi.

﻿6. Korišćenjem programskog jezika C napisati Linux/UNIX program koji kreira dodatni process sa kojim komunicira dvosmerno korišćenjem jednog reda poruka. Proces roditelj iz datoteke čije je ime prosledeno kao argument komandne linije čita liniju po liniju teksta i svaku liniju šalje procesu detetu u posebnoj poruci. Proces dete u svakoj primljenoj liniji prebrojava broj pojavljivanja velikih slova abecede i procesu roditelju vraća kroz isti red poruka za svaku analiziranu liniju teksta kroz posebnu poruku redni broj linije i broj pojavljivanja velikih slova. Glavni program te podatke štampa na ekranu (redni broj linije i broj pojavljivanja velikih slova). Kada se analiziraju sve linije teksta iz datoteke glavni program na ekranu treba da odštampa "KRAJ".

﻿7. Korišćenjem programskog jezika C napisati UNIX/Linux program koji može da se prekine samo ako se
kombinacija tastera Ctrl-C pritisne pet puta za redom. Ukoliko korisnik pritisne kombinaciju tastera Ctrl-Z dva puta zaredom program na ekranu ispisuje koliko puta do sada je pritisnuto Ctrl-C.

﻿8. Korišćenjem programskog jezika C napisati UNIX/Linux program koji svom procesu detetu korišćenjem redova poruka identifikovan brojem 12010 prosleđuje karaktere unete sa tastature. Poruke su tipa 4. Proces dobijene vrednosti upisuje u datoteku karakteri.txt. Komunikacija se prekida kada korisnik unese bilo koji broj.

﻿9. Korišćenjem programskog jezika C napisati Linux/UNIX program koji svom procesu detetu korišćenjem redova poruka prosleduje stringove koje prihvata sa tastature, a proces dete primljene stringove upisuje u datoteku izlaz.txt. Komunikacija se prekida kada korisnik sa tastature unese reč KRAJ.

﻿10. Korišćenjem programskog jezika C napisati Linux program koji treba da detektuje i obradi signale tipa SIGALRM i SIGINT. Kada proces detektuje signal tipa SIGALRM on korišćenjem reda poruka (koji je definisan ključem 10500) šalje poruku (tip 20) koja sadrži informaciju o tekućem vremenu. U slučaju pojave SIGINT signala (pritisnuta kombinacija tastera Ctrl+C) proces suspenduje svoje izvršavanje na 5 sekundi a nakon toga briše red poruka (koji je koristio za slanje informacija o vremenu) i prekida svoje izvršavanje.
================================================================